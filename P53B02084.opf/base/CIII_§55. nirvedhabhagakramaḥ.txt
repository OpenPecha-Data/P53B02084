nirvedhabhāgīya źes bya ba ni niścitavedha nirvedhabhāgīya źes bya ste | nir ni ṅes pa ’am gdon
mi za ba | be dha ni rtogs pa ’am ’byed pa | bha ga ni chām skal ba | a’i ya ni phan pa
’am mthun pa lta bu la bya ste | dṅos su na ’phags pa’i sa (7)ni ma thob la | so so’i skye
bo’i sa las ni ’das pa yin te | ’phags pa’i lam mthoṅ ba daṅ sgom pa rnam pa gñis yod pa’i
naṅ nas mthoṅ ba’i lam gyi cha gcig bo daṅ ñe bas na ṅes par ’byed pa’i cha daṅ mthun
pa źes bya |

uṣmagata źes bya ba ni ṅes par ’byed pa’i cha daṅ mthun pa’i tshe (140b1)’phags pa’i lam ñon
moṅs pa’i śiṅ thams cad sreg pa’i me daṅ ’dra ba’i drod sṅar byuṅ bas na dro bar gyur pa
źes bya |

mūrdha źes bya ba ni dge ba’i rtsa ba sṅa ma mi brtan pa g-yo ba’i rtse mor phyin pas na rtse
mo źes bya |

kṣāṃti źes bya ba ni bden pa la bzod pa rab ’briṅ du mar phye ba’i naṅ (2)nas bzod pa rab daṅ
ldan pa ste | de las ñams par mi ’gyur źiṅ | ṅan soṅ du mi ltuṅ bas na bzod pa źes bya |

lokikāgradharmma źes bya ba sa ’di ’jig rten pa’i chos kyaṅ yin la | sṅan chad ma mthoṅ bas
’phags pa’i lam lta bu ’jig rten pa’i chos daṅ mi mthun pa yaṅ ’jig (3)rten ba’i chos kyi
mcho ga ’dis cha mñam pa’i rgyu med par ’thob par nus te | ’jig rten pa’i chos kyi phul du
byuṅ bas na ’jig rten pa’i chos kyi mchog ces bya |

