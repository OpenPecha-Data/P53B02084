źi gnas daṅ lhag mthoṅ la sogs pa’i miṅ la |

śamatha źes bya ba śame ’vasthiti śamastha źes bya ste | śama ni źi ba daṅ | stha ni gnas pa
ste | gzugs la sogs pa yul gyis sems g-yeṅ bźi bar byas nas bsam gtan gaṅ sgom pa de la sems
rtse (2)gcig tu khugs pa’i miṅ yin pas na źig nas źes bya |

vipaśyana źes bya ba vi ni viśeṣa ste | khyad par ram lhag pa | paśyana ni mthoṅ ba ’am lta
ba la bya | spyir na śes rab kyis dṅos po’i raṅ bźin lhag par rtogs pa’i raṅ bźin te lhag
mthoṅ źes bya |

yoga źes bya ba (3)yujir yoga źes bya ste | źi gnas daṅ lhag mthoṅ zuṅ du ’brel pa’i bsam gtan
gyi miṅ ste rnal ’byor źes bya |

yoniśamanaskāra źes bya ba yoni upāyā ste thabs sam rgyud la bya | śa ni śansati źes bya ste
| thabs daṅ tshul de ñid la spyod ciṅ ston pa la bya ste | spyir na mi (4)sdug pa sgom pas
’dod chags gźil ba daṅ | rten ciṅ ’brel bar ’byuṅ ba sgom pas gti mug spaṅs pa la sogs pa
ste | thabs tshul bźin du sgom pa’i miṅ yin pas na tshul bźin yid la byed pa źes bya |

