samāpatti źes bya ba sems daṅ sems las byuṅ ba’i tshogs dmigs pa gcig la ’du źiṅ gñis mñam par
byed pa’i miṅ ste sñoms par ’jug pa źes bya |

navānupūrvaviharasamāpatti (3)źes bya ba | bsam gtan bźi daṅ | gzugs med pa’i sñoms par ’jug
pa bźi daṅ ’gog pa’i sñoms par ’jug pa daṅ dgu la mthar gyis gnas śiṅ ’jug pa’i miṅ ste |
mthar gyis gnas pa’i sñoms par ’jug pa dgu źes bya |

nirodhasamāpatti źes bya ba ’du śes daṅ tshor ba ’gog ciṅ lus rdo rje la sogs pa cis kyaṅ mi
śigs par ’byuṅ ba chen po rnams (6)mthun par sgrub pa la yaṅ bya | źi ba la gnas par ’jug
pa’i sems kyis tshor ba daṅ ’du śes ’gog pa sñoms par ’jug pa la yaṅ bya bas na ’gog pa’i
sñoms par ’jug pa źes bya |

asaṃjñāsamāpatti źes bya ba ’du śes med pa’i sems kyis sñoms par ’jug pa yin pas (7)na ’du śes
med pa’i sñoms par ’jug pa źes kyaṅ bya | yaṅ gcig tu na sñoms par ’jug pa de ’du śes med
pas na ’du śes med pa’i sñoms pa’i ’jug pa źes bya |

