luṅ du bstan pa’i rnam graṅs kyi miṅ la |

ekāṃśavyākaraṇa źes bya ba sems can thams cad ’chi ’am mi ’chi źes ’dri na | gcig tu chad par
thams cad ’chi’o źes bya ba (5)yin te | mgo gcig tu luṅ bstan pa źes bya |

vibhajavyākaraṇa źes bya ba sems can thams cad skye ’aṃ źes ’dri na | ñon moṅs pa daṅ bcas pa
ni skye la | ñon moṅs pa med pa ni mi skye’o źes so sor phye ste bstan par bya ba’i miṅ
ste rnam par phye ste luṅ bstan pa źes bya |

paripṛcchāvyākara(6)ṇa źes bya ba mi ’di bzaṅ ṅam ṅan źes ’dri na | gaṅ daṅ gaṅ sgrun źes slar
dri ste | lha daṅ sgrun źes zer na ni ṅan źes bya | sems can dmyal ba daṅ sgrun źes zer
na ni bzaṅ źes bya ba lta bu | slar dris nas lan blan pa’i miṅ ste dris nas luṅ bstan pa
źes bya |

sthāpanīyavyākaraṇa źes bya ba (7)sems can daṅ phuṅ po gñis gcig gam tha dad ces ’dri na | sems
ñid dṅos por med pas mo gśam gyi bu dkar ram sṅo źes brjod du med pa daṅ ’dra ste | luṅ
mi bstan pas na gźag pa’i luṅ bstan pa źes bya |

