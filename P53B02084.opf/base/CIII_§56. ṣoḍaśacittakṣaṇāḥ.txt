sems kyi skad cig bcu drug la

duḥkhe dharmmajñānakṣānti źes bya ba duḥkhe ni (150a1)sdug bsṅal | dharmma ni chos | jñāna ni
śes pa | kṣānti ni bzod pa ste | sdug bsṅal la chos de kho na ñid rtogs par bya bar bzod
pas na śes rab kyi miṅ ste | sdug bsṅal la chos śes pa’i bzod pa źes bya |

duḥkhe dharmmajñāna źes bya ba chos śes pa’i bzod pa’i (2)rjes la sdug bsṅal gyi chos de kho
na ñid rtogs par ’gyur bas na sdug bsṅal la chos śes pa źes bya |

duḥkhe ’nvayakṣānti źes bya ba duḥkhe viśaye anu paścad aya avagama źes ’byuṅ ste | ji ltar
’dod pa’i khams kyi sdug bsṅal la chos śes par bzod pa de bźin du gzugs daṅ (3)gzugs med pa’i
khams kyi chos śes pa la bzod pas na sdug bsṅal la rjes su rtogs pa’i śes pa źes bya ste
|

duḥkhe anvayajñāna źes bya ba duḥkhe viśaye anu paścād aya avagama (?) źes ’byuṅ ste | ji ltar
’dod pa’i khams kyi phuṅ po la chos tsam du śes pa de bźin du gzugs daṅ gzugs med pa’i
khams kyi phuṅ po la yaṅ chos tsam du rjes su rtogs par byed pas na sdug bsṅal la rjes su
rtogs pa’i śes pa źes bya ste]1 chos śes pa ni ’dod pa’i khams la dmigs te | sa la lta ba
daṅ ’dra la | rjes su rtogs pa’i śes pa ni gzugs daṅ gzugs med pa’i ñon moṅs pa’i gñen po
ste | gnam (4)la yar lta ba daṅ ’dra bas chos śes pa daṅ rjes su rtogs pa’i śes pa gñis gcig
gi yul gcig gis mi mthoṅ | kun ’byuṅ ba man chad lhag ma gsum yaṅ ’di bźin bśad |

