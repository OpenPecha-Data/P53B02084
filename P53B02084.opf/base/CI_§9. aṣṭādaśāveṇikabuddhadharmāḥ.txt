saṅs (5) rgyas kyi chos ma ’dres pa bco brgyad la | aṣṭadaśaveṇikabuddhadharmmā źes bya ba saṅs
rgyas kyi chos ma ’dres pa bco brgyad yin te | chos ’di rnam ñan thos daṅ raṅ saṅs rgyas
daṅ byaṅ chub sems dpa’ rnams la yaṅ mi mṅa’ ste | phal daṅ thun moṅ du gyur pa ma yin
la | saṅs rgyas ñag (6) gcig la yon tan ’di rnams mṅa’ bas na saṅs rgyas kyi chos ma ’dres
pa źes bya |

nāsti tathāgatasya sakha li tan źes bya ba de bźin gśegs pa la ’khrul ba mi mṅa’ ba yin te |
sku daṅ gsuṅ daṅ thugs kyi phrin las la nor źiṅ thog tu ma bab pa med pas na de bźin gśegs
pa la ’khrul pa (7) med pa źes bya |

nāsti ravitan źes bya ba ca co med pa yin te | dgra bcom ba kha cig la ma nor nas ku co ’don
pa daṅ | sṅon gyi bag chags ma byaṅ bas ca co che źiṅ tshig la ’khral ’khrul yod pa lta bu
ma yin pas ca co med pa źes bya |

nāsti muṣitasmṛtitā źes bya ba bsñel ba med pa (137b1) yin te | dgra bcom pa la ma da goṅs pa’i
ye śes mi mṅa’ ste | bsñel nas sems can gyi don bya ba la sogs pa śor ba daṅ | dus las
yol ba lta bu ma yin pas na bsñel ba med pa źes bya |

nāsti samāhitacittaṃ źes bya ba sems mñaṃ par ma bźag pa med pa yin te | dgra (2) bcom pa dag
nam tiṅ ṅe ’dzin gaṅ la źugs pa de’i tshe | tiṅ ṅe ’dzin de la mñaṃ par gźag pa lta bu ma
yin gyi | de bźin gśegs pas tiṅ ṅe ’dzin mchog brñes pas na tiṅ ṅe ’dzin la źugs kyaṅ ruṅ
ma źugs kyaṅ ruṅ ste | mñaṃ par ma bźag pa med pas na sems mñam (3) par ma bźag pa med ba
źes bya |

nāsti nānātvasaṃjñā źes bya ba | tha dad pa’i ’du śes med pa yin te | dgra bcom pa dag ’khor
ba daṅ mya ṅan las ’das pa gñis la bye brag tu ’dzin ciṅ ñon moṅs pa daṅ rnam par byaṅ ba’i
chos la sogs pa la tha dad du ’byed pa lta bu mi mṅa’ ste | sems (4) mñam pa ñid daṅ chos
mñam pa ñid du gzigs pas na tha dad pa’i ’du śes med pa źes bya |

nāsty apratisaṃkhyā yo pekṣa źes bya ba so sor ma brtags pa’i btaṅ sñoms med pa yin te | dgra
bcom pa dag sems can gyi don la ma brtags par yal bar ’dor ba lta bu ma yin gyi | (5) skal
ba yaṅ med daṅ dus la bab ma bab gzigs nas dus daṅ sbyor ba ma gtogs par yal bar ’dor ba
med pas na so sor ma brtags pa’i btaṅ sñoms med ba źes bya |

nāsti cchandasya hāni źes bya ba ’dun pa ñams pa med pa yin te | dgra bcom pa dag spyod yul
dman bas de bźin (6) gśegs pa’i sa la mos śiṅ ’dun ba med de ñan thos kyi bya ba la mos pa
lta bu ma yin gyi | saṅs rgyas sems can gyi don mdzod pa daṅ | dkon mchog gsum gyi gduṅ mi
’chad par bya ba la sogs pa la rtag tu ’dun par ’jug pas na ’dun pa ñams pa med pa źes bya
|

nāsti vīryasya (7) hāni źes bya ba brtson ’grus ñams pa med pa yin te | de bźin gśegs pa sems
can gcig gi phyir bskal bar chos bśad kyaṅ sku daṅ gsuṅ daṅ thugs bsñel bar mi ’gyur ba
daṅ | sems can gcig gi phyir yaṅ ’jig rten gyi khams graṅs med ba ’das te gśegs pas na (138a1)
brtson ’grus ñams pa med pa źes bya |

nāsti smṛti hāni źes bya ba dran pa ñams pa med pa yin te | sems can thams cad kyi sems daṅ
| spyod pa daṅ | bsam pa daṅ | mos pa la sogs pa sems can ’dul ba’i thabs daṅ | saṅs rgyas
kyi mdzad pa thams cad daṅ | (2) chos thams cad ji ltar gzigs śiṅ dgoṅs pa la phyis ye śes
kyis brtag mi dgos te | ñams pa med pas na dran pa ñams pa med pa źes bya |

nāsti samādher hāni źes bya ba’i tiṅ ṅe ’dzin ñams pa med pa yin te | chos thams cad kyi de
bźin ñid mñam pa ñid la sñoms par ’jug ciṅ de (3) las mi g-yo bar ’dzin pas na tiṅ ṅe ’dzin
ñams pa med pa źes bya |

nāsti prajñāyār hāni źes bya ba śes rab ñams pa med pa yin te | sems can thams cad kyi spyod
pa mkhyen pa mi zad pa daṅ | sems can yoṅs su smin pa mkhyen pa mi zad pa daṅ | so sor yaṅ
dag par rig pa mi zad pa (4) mṅa’ bas na śes rab ñams pa med pa źes bya |

nāsti vimukter hani źes bya ba rnam par grol ba ñams pa med pa yin te | ñon moṅs pa’i sgrib
pa daṅ | śes bya’i sgrib pa thams cad las grol bas na rnam par grol ba ñams ba med pa źes
bya |

sarvakāyakarmajñānapūrvaṃgamaṃ jñānānupari(5)varttī źes bya ba lus kyi las thams cad ye śes
sṅon du ’gro źiṅ ye śes kyi rjes su ’braṅ ba yin te | dgra bcom ba kha cig lus kyi las bsam
bźin ma yin bar byed de | ’jig rten gyi yid daṅ ’gal ba lta bu ma yin gyi | spyod lam bźi
po kun gyis kyaṅ sems can ’dul te | ye śes (6) sṅar ’byuṅ ba’i rgyu las byuṅ bas na ye śes
sṅon du ’gro ba yin | ye śes daṅ lhan cig ’byuṅ źiṅ ye śes kyi rjes su ’jug pas na ye śes
kyi rjes su ’braṅ ba yin te | bsdus na lus kyi las thams cad ye śes sṅon du ’gro źiṅ ye
śes kyi rjes su ’braṅ ba źes bya | ṅag daṅ yid (7) kyi skabs su yaṅ ye śes sṅon du ’gro źiṅ
ye śes kyi rjes su ’braṅ ba ’di bźin du bśad |

sarvavākkarmmajñānapūrvaṃgamaṃ jñānānuparivartti źes bya ba ṅag gi las thams cad ye śes sṅon
du ’gro źiṅ ye śes kyi rjes su ’braṅ ba yin te | sems can thams cad kyi don mdzad ciṅ chos
bstan pa la don (138b1) med ciṅ chuṅ za bar mi ’gyur la | gsuṅ gi yan lag drug cu daṅ ldan
pas na ṅag gi las thams cad ye śes sṅon du ’gro źiṅ ye śes kyi rjes su ’braṅ ba źes bya
|

sarvamanaḥkarmmajñānapūrvaṃgamaṃ jñānānuparivartti źes bya ba yid kyi las thams cad ye śes sṅon
du ’gro źiṅ ye śes kyi rjes su ’braṅ ba (2) yin te | ñon moṅs ba daṅ spros pa’i bag chags
thams cad daṅ bral te | yaṅ dag pa’i mtha’ don dam pa’i mtshan ñid daṅ ma bral bas na
yid kyi las thams cad ye śes kyi rjes su ’braṅ pa źes bya |

atīte [’]dhvany asaṃgamāpratihatam jñānadarśanaṃ parivarttate źes bya ba ’das pa’i dus la ma
chags ma (3) thogs pa’i ye śes mthoṅ ba ’jug pa yin te | dgra bcom pa ltar ’das pa’i dus
kyi dṅos po ci la brtags pa sna gcig mkhyen gyi gźan la thogs śiṅ mi mkhyen pa lta bu ma yin
gyis | ’das pa’i dus kyi saṅs rgyas kyi źiṅ daṅ | sa chu me rluṅ gi rdul phra mo’i graṅs
daṅ | sems can gyi (4) bsam pa daṅ spyod pa la sogs pa ma lus pa mñaṃ par gźag pa daṅ |
ma bźag pa’i dus daṅ sbyar ba med ciṅ ci la yaṅ thags thogs med pa thugs su chud pas na |
’das pa’i dus la ma chags ma thogs pa’i ye śes mthoṅ ba ’jug pa źes bya | ma ’oṅs pa daṅ da
ltar gyi dus kyi skabs su (5) yaṅ ’di bźin du sbyar źiṅ bśad |

