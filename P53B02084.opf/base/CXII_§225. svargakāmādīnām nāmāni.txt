mṅon par mtho ba daṅ ṅes par legs pa la sogs pa’i miṅ la |abhyudaya źes bya ba lha daṅ mi la
sogs pa’i go ’phaṅ mthon po daṅ | dbaṅ thaṅ thob pa’i miṅ ste mṅon par (4)mtho ba źes bya
|

tantrakulajata źes bya ba nor daṅ khyim daṅ bu daṅ chuṅ ma la sogs pa la chags pas sems phan
tshun du g-yeṅ ba’i phyir thag ’khrug pa lta bu źes bya |

guḍaguñjikabhūta źes bya ba sred pa daṅ ldan (2)pa’i rtog pa maṅ du byed pas dgrol dka’ ba’i
phyir dru gu ’dziṅs pa lta bu źes bya |

muñjabalbajajāta źes bya ba nor daṅ khyim la sogs pa yoṅs su ’dzin pa la chags pas sdug bsṅal
maṅ po’i gnas su gyur pa’i phyir rtsa ’di gñis daṅ ’dra bar rno źiṅ rtsub pas na rtsva muñja
daṅ bal rdza lta (3)bur gyur pa źes bya |

ajavañjavisaṃpanna źes bya ba | ajavañ ni ’oṅ ba | javi ni ’gro ba | saṃpanna ni gyur pa’am
źugs pa yin te | ’gro ba lṅa kun du ’khor źiṅ rgyu ba la bya bas na ’oṅ ba daṅ ’gro bar gyur
pa źes btags |

