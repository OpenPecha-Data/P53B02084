sopadhiśeṣanirvāṇa źes (5)bya ba | dgra bcom pa lta bu khams gsum gyi ñon moṅs pa thams cad
spaṅs nas | phuṅ po tsam ma bor ba’i miṅ ste | phuṅ po lhag ma daṅ bcas pa’i mya ṅan las ’das
pa źes bya |

nirupadhiśeṣanirvāṇa źes bya ba ñon moṅs pa thams cad kyaṅ spaṅs la | phuṅ po lṅa’i sdug bsṅal
gyi me yaṅ (6)źi bar byed pa’i miṅ ste | phuṅ po lhag ma med pa’i mya ṅan las ’das pa źes
bya |

niḥśreyasa źes bya ba thar pa mya ṅan las ’das pa’i miṅ ste | sgra daṅ sbyar na ṅes par legs
pa źes bya |

apavarga thar pa’i miṅ ste | ñon moṅs pa daṅ ñe ba’i ñon moṅs pa thams cad byaṅ źiṅ bsal ba
la bya bas na byaṅ grol źes bya |

