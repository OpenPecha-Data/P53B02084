bsam gtan daṅ po’i sa’i miṅ la |

brahmakāyika źes bya ba | brahma ni tshaṅs pa | (158a1)kāyika ni ris su gtogs pa ste | ’dod
pa’i khams las thar nas bsam gtan daṅ po’i sar phyin pa’i miṅ yin te tshaṅs ris źes bya |

brahmapurohita źes bya ba | brahmaṇa purodhiyate źes bya ste | tshaṅs pa chen po’i mdun du rtag
tu ’dug [?] la tshig ’don źiṅ (2)smra bas na tshaṅs pa mdun na ’don źes bya |

brahmapariṣādya źes bya ba brahmaṇa paricāraka źes bya ste | lha’i ris de’i tshaṅs pa rnams
tshaṅs pa chen po’i khams daṅ źam ’briṅ du gtogs pa’i phyir tshaṅs ’khor źes bya |

mahābrahma źes bya ba tshe daṅ byad gzugs daṅ mdog la sogs pa (3)tshaṅs pa phal daṅ mi ’dra
bar ’phags la | mi mjed kyi ’jig rten gyi bdag po mdzad pas na tshaṅs pa chen po źes bya |

