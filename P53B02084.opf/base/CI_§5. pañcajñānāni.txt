dharmmadhātuviśuddha źes bya ba chos kyi dbyiṅs rnam par dag pa yin te | stobs daṅ mi ’jigs
pa la sogs pa ’phags pa’i chos rnams skye źiṅ ’byuṅ ba daṅ dbyiṅs su gyur pas na chos kyi
dbyiṅs de bźin (135a1) ñid la glo bur gyi ñon moṅs pa’i sgrib pa daṅ | śes bya’i sgrib pa
sbrin daṅ ’dra ba daṅs śiṅ byaṅ ste | nam mkha’i dbyiṅs dag pa daṅ ’dra ba san chos kyi dbyiṅs
rnam par dag ba źes bya |

ādarśajñāna źes bya ba me loṅ lta bu’i ye śes yin te chos kyi dbyiṅs rnam par dag pa la dmigs
(2) pas gzuṅ ba daṅ ’dzin pa’i rtog pa thams cad daṅ bral te kun gźi rnam bar śes pa gnas
gyur bas | me loṅ phyis pa’i naṅ du ci yaṅ snaṅ ba bźin du chos thams cad kyi gzugs brñan
snaṅ ba la bya ste | me loṅ lta bu’i ye śes źes bya |

samatājñāna źes bya ba thog mas daṅ po la de kho na ñid (3) mṅon bar rtogs pa’i tshe | bdag
daṅ gźan du mi ’byed ciṅ mñam ba ñid du rtogs bas goṅ nas goṅ du sbyaṅs ba’i saṅs rgyas kyi
sa la mi gnas ba’i mya ṅan las ’das par gyur ba’i tshe | ñon moṅs pa can gyi yid gnas ’phos
te | ye śes su gnas gyur ba la mñam pa ñid kyi ye śes źes (4) bya |

pratyavekṣaṇajñāna źes bya ba so sor rtog pa’i ye śes yin te | yid kyi rnam par śes pa gnas
gyur pas gzuṅs daṅ tiṅ ṅe ’dzin daṅ bsam gtan daṅ sñoms par ’jug pa thams cad kyi gźir gyur
ba | śes bya thams cad la thogs pa med pa’i ye śes ’jug bas chos kyi char chen po ’bebs
(5) śiṅ the tshom sna tshogs gcod pa daṅ | sku vaiḍūrya la sogs parin po che’i mdog tu ston
pa’i rgyur gyur pa yin te | so sor rtog pa’i ye śes źes bya |

kṛtyānuṣṭhanajñāna źes bya ba bya ba sgrub pa’i ye śes yin te | mig la sogs pa dbaṅ po lṅa’i
rnam par śes pa gnas gyur pas ’jig rten gyi (6) khams thams cad du thabs sna tshogs dbag
tu med bas sems can maṅ po’i don mdzod pa’i gźir gyur pa yin te | bya ba sgrub ba’i ye śes
źes bya |

