sṅags kyi naṅ nas ’byuṅ ba’i miṅ la |

tantra źes bya ba tantraprabandhākhyā źes ’byuṅ ste | sṅags kyi rgyud źi ba daṅ rgyas pa la
sogs pa rgyun chags par (3)bśad pa’i miṅ ste sṅags kyi rgyud ces bya |

mantra źes bya ba mantre guptibhāṣaṇe źes ’byuṅ ste | sṅags kyi lha la sogs pa dgug ciṅ gsaṅ
ste brjod pa yin pas na gsaṅ sṅags źes bya |

vidyā źes bya ba vid jñāna źes bya ste | ma rig pa’i gñen por gyur pa lha mo’i gzugs su bźugs
pa’i miṅ (4)ste rig sṅags źes bya |

dhāraṇī źes bya (5)ba gzuṅs yin te | dran pa daṅ śes bźin gyis chos kyi tshig daṅ don mi rjed
par ’dzin pas na gzuṅs źes bya |dhāraṇī źes bya ba arthagranthan dhārayatīti dhāraṇī źes
bya ste | sṅags kyi chos kyi don daṅ tshig mi brjed par ’dzin ciṅ khyad par gyi rim pa thob
par ’gyur ba’i miṅ ste | gzuṅs sṅags źes bya |

maṇḍala źes bya ste | maṇḍa ni sāra ste sñiṅ po’am dbyiṅs sam dkyil la bya | la ni ā(5)dāna
ste len pa’am ’dzin pa lta bu la ’aṅ bya | khor khor yug zlum po’i miṅ yaṅ maṇḍala źes bya
bas na dkyil ’khor du sṅan chad grags pa bźin so na gźag |

śāntika źes bya ba gnod pa daṅ nad la sogs bźi bar byed pa’i sṅags kyi miṅ ste źi ba źes bya’o
||

pauṣṭika źes bya ba tshe daṅ sriṅ daṅ (6)loṅs spyod la sogs pa rgyas śiṅ ’phel bar byed pa’i
sṅags kyi miṅ yin pas na rgyas pa źes bya |

abhicāra źes bya ba gźan la gnod ciṅ phuṅ bar byed pa’i sṅags kyi miṅ ste (7)drag śul spyod
pa źes bya |

vaśīkaraṇa źes bya ba pha rol gyi sems sgyur źiṅ bdag ci dga’ bar bya ba’i sṅags kyi miṅ ste
dbaṅ du bya ba źes bya |

homa źes (154b1)bya ba hu dāni źes bya ste sbyin źiṅ mchod pa la yaṅ bya | agnihotraṃ juhuyad
ces kyaṅ ’byuṅ ste | lha’o cog la mchod sbyin bya ba’i sgo daṅ kha me yin pas na mer sreg
pa’i miṅ du yaṅ ’dren te sbyin sreg ces bya |

upacāra źes bya ba mchod pa’i yo byad kyi skabs su ni yo byad ces gdags | cho ga daṅ sgrub pa’i
skabs su ni bya ba’i cho ga źes gdags |

kalpa źes byab sṅags kyi gźuṅ sṅar bśad pa las phyis cho ga rgyas par bśad pa’i miṅ ste cho
ga źib mo źes bya |

siddhi źes bya ba sṅags kyi byaṅ chub kyis man chad ’grub pa daṅ | rig sṅags ’chaṅ (2)nas nam
mkha’ la ’gro źiṅ tshe bskal par thub pa la sogs pa ci sgrub pa ñid grub pa’i miṅ ste dṅos
grub ces bya |

stambha na źes bya ba sṅags kyis lus kheṅs śiṅ las byed mi nus pa’i miṅ ste reṅs byed ces (3)bya
|

jambhana źes bya ba sṅags kyis sems rmoṅs par byed pa’i miṅ ste rmugs byed ces bya |

mohana źes bya ba sṅags kyis sems blun źiṅ mi dran par ’gyur ba’i miṅ ste rmoṅs byed ces bya
|

ohana źes bya ba sṅags kyis sems khral khrul khyer bar byed pa’i miṅ ste ’khrul byed ces bya
|

vetāḍa źes bya ba mi śi ba’i ro’i naṅ du gdon źugs te gnod par byed pas na ro laṅs źes bya |

