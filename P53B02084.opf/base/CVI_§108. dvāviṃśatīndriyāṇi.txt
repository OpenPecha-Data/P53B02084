mi śes pa kun śes par byed pa la sogs pa dbaṅ po gsum la |anājñātam ājñāsyamīndriyan źes bya
ba (5)mi śes pa kun śes par byed pa’i dbaṅ po yin te | mthoṅ ba’i lam gyi yid daṅ | bde ba
daṅ | yid bde ba daṅ | btaṅ sñoms daṅ | dad pa daṅ | brtson ’grus daṅ | dran pa daṅ | tiṅ
ṅe ’dzin daṅ | śes rab kyi dbaṅ po rnams sṅon ’phags pa’i bden pa ma mthoṅ ba mthoṅ bar
byed pa kun śes (6)pa’i dbaṅ po mthoṅ ba la dbaṅ byed pas na mi śes pa kun śes par byed pa’i
dbaṅ po źes bya |

ājñendriyan źes bya ba kun śes pa’i dbaṅ po yin te | sgom pa’i lam la kun śes par bya ba’i yul
gźan med kyi | bag la ñal lhag ma spaṅ ba’i phyir sgom pa’i lam gyi yid la sogs pa’i dbaṅ
(7)po dgus ’phags pa’i lam gyi bden pa de ñid kun śes pa yin te | kun śes pa daṅ ldan pa’i
dbaṅ po thob pa la dbaṅ byed pas na kun śes pa’i dbaṅ po źes bya |

ājñātavīndriyan źes bya ba kun śes pa daṅ ldan pa’i dbaṅ po yin te | mi slob pa’i lam la dgra
bcom pa’i ’bras bu thob nas (150b1)śes par bya ba thams cad śes te | śes pa de daṅ ldan
pas gaṅ gi sems kyi rgyud la yod pa’i yid la sogs pa’i dbaṅ po dgu tshe ’di la bde bar gnas
pa daṅ mya ṅan ’das pa thob par byed pas na kun śes pa daṅ ldan pa’i dbaṅ po źes bya |

