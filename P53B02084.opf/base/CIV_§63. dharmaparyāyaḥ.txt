brahmacārya źes bya ba brahma bhūta śīta bhūta źes bya ste | tshaṅs pa ’am bsil bar gyur pas
te don du na mya ṅan las ’das pa la bya | cārya ta ra ga tau źes bya ste gaṅ gis thob par
’gyur źiṅ | (6)spyod pa la bya bas na mya ṅan las ’das par bya ba’i phyir spyod pas na tshaṅs
par spyod pa źes bya |

ādau kalyāṇa źes bya ba ā dau ni daṅ po yin te tshaṅs par spyod pa’i daṅ po la bya | kalyāṇa
ni gser bzaṅ po cir yaṅ bcos śiṅ brduṅ du ruṅ ba daṅ ’dra bar yon tan gyi rim pa goṅ ma (7)kun
gyi snod du ruṅ bar ’gyur bas na dge ba la bya ste | spyir na daṅ po lhag pa’i tshul
khrims daṅ ldan pas dge ba thams cad kyi gźir gyur pas na thog mar dge ba źes bya |

madhye kalyāṇa źes bya ba tshaṅs par spyod pa’i bar ma ni bsam gtan bźi la sogs pa sems mñaṃ
par (143b1) gźag pa’i miṅ ste | lhag pa’i sems la bya bas na bar du dge ba źes bya |

paryavasānekalyā na źes bya ba tshaṅs par spyod pa’i tha ma ni ’phags pa’i ye śes kyis don dam
pa’i bden pa rtogs pas na lhag pa śes rab la tha mar dge bar źes bya |

svarthaṃ źes bya ba su ni bzaṅ po | artha ni don (2)te don ma log par bstan pas na don bzaṅ
po źes bya |

suvyañjana źes bya ba su ni bzaṅ po | byañja na ni tshig ’bru ste | tshaṅs par spyod pa bśad
pa’i tshig ’bru go źiṅ brda phrad par sla ste | brjod pa phun sum tshogs pa’i phyir tshig
’bru bzaṅ po źes bya |

kevalaṃ źes bya ba asādhāraṇatvād (3)kevalaṃ źes bya ste | mu stegs can la sogs pa phal daṅ
thun moṅ ma yin pa’i phyir ma ’dres pa źes bya |

paripūrṇṇaṃ źes bya ba sarvakleśapratipakṣatvād paripūrṇṇaṃ źes bya ste | srid pa’i rtse mo
man chad kyi ñon moṅs pa ma lus par rdzogs par spoṅ nus pas na yoṅs su rdzogs pa źes bya |

(4)pariśuddha źes bya ba svabhāvavimuktyā vimukta tvāt pari śuddha źes bya ste | ’phags pa’i
lam zag pa med pa’i raṅ bźin gyis rnam par grol te gtsaṅ bas na yoṅs su dag pa źes bya |

paryavadātaṃ źes bya ba | santa na vimuktyā vimukta tvāt paryavadātan źes bya ste | zag pa zad
pa rnams kyi (5)sems kyi rgyun la | ’phags pa’i lam ’byuṅ ste | gaṅ zag so so’i sems kyi
rgyud rnam par grol źiṅ byaṅ bas na yoṅs suvyaṅ ba źes bya |

svākhyāto bhagavato dharmma źes bya ba | aviparyastasamākhyānāt sūkta svākhyāta źes bya ba |
saṅs rgyas kyi chos phyin ci ma log par bstan pas na bcom (6)ldan ’das kyi chos ni legs par
gsuṅs pa źes bya |

sāṃdṛṣṭika źes bya ba dṛṣṭārthatvād sāṃdṛṣṭika źes bya ste | dad pa tsam gyis rtogs pa ma yin
gyi | yaṅ dag pa’i śes rab kyis yaṅ dag pa ji lta ba bźin du ma nor bar mthoṅ bas na yaṅ
dag par mthoṅ ba źes bya |

nirjvara (7)źes bya ba | kleśānuśayapratipa1 kṣatvād nirjvara źes bya ste | ñon moṅs pa bag
la ñal gyi gñen po yin pas ñon moṅs pa daṅ | ñe ba’i ñon moṅs pa’i rims nad bsal źiṅ yoṅs
su ñams par mi ’gyur bas na nad med pa źes bya |

akālika źes bya ba rnam pa gcig (144a1)tu na kālaniyamābhāvād akālikā źes bya ste | skabs gaṅ
du yaṅ sgom du ruṅ ste | dus ṅes pa med pa’i phyir dus chad pa med pa źes bya | yaṅ rnam
pa gcig tu na sarvakālasukhaca[ra?]tvād akālikā źes bya ste | spyod lam bźi po’i dus kun
tu bya bar sla (2)bas dus chad pa med pa źes bya |

aupanayikā źes bya ba aśeṣaduḥkhaniryāṇopanayanād aupanayikā źes bya ste | sdug bsṅal ma lus
pa las ’byuṅ ba ñe bar spyod pa’i phyir ñe bar gtod pa źes bya |

aihipaśyika źes bya ba asādhāraṇatvād aihapaśyika iha paśyeṣṭa(3)bhava źes bya ste | chos ’di
mthoṅ ba rnams la yod pas mu stegs can daṅ thun moṅ ma yin pa’i phyir ’di mthoṅ ba la yod
pa źes bya | yaṅ rnam pa gcig tu na | ācāryamuṣṭirahitatvād iha paśyeti pravāraṇayogād ces
bya ste | slob dpon ’chab pa med pas ’di la (4)ltos śig ces skabs ’byed pa daṅ ldan pa’i
phyir ’di ltos ldan źes kyaṅ bya ste | tshig rnam pa gñis su draṅ du ruṅ gis kyaṅ don sṅon
ma daṅ sbyar te bśad na bzaṅ źiṅ tshig kyaṅ bde ste | ’di mthoṅ ba la yod pa źes btags
|

pratyātmavedanīyo vijñai źes bya ba atarkyatvād pratyātmave(5)davijñai źes bya ste | rnam pa
gcig tu na rtog ge’i yul ma yin te | śes rab can rnams kyis rtogs par bya ba yin pa daṅ |
yaṅ rnam pa gcig tu na anabhilāpyatvād prātyātmavedanīya źes bya ste | brjod du med pa’i
phyir so sor raṅ gi rig par zad pas mkhas pa rnams kyis rig (6)par bya ba źes bya |

svākhyāto bhagavato dharmmavinaya supraveditaḥ źes pa nyāyatvād aviparītarthatvena dharmmakleśavinaya
źes bya ste | bcom ldan ’das kyis legs par gsuṅs pa’i chos ’dul ba gźan phyi rol
pa daṅ mi ’dra bar legs par bstan ciṅ go bar byas te | rigs pa daṅ (7)ldan pas na chos |
ñon moṅs pa źi źiṅ dul bar byed pas na ’dul ba ste tshig bsdus na bcom ldan ’das kyis legs
par gsuṅs pa’i chos ’dul ba legs par bstan pa źes bya |

nairyāṇika saṃbodhigāmī źes bya ba | saṃbodhigāmitvena nairyāṇika źes bya ba ste | tshig ’di
gñis ni ’og mas (144b1)goṅ ma bśad pa yin te | rdzogs pa’i byaṅ chub tu ’gro bar byed pas
mya ṅan las ’das par ṅes par ’byuṅ ba’i phyir ṅes par ’byuṅ ba rdzogs pa’i byaṅ chub tu ’gro
bar byed pa źes bya |

abhinna sastūpa źes bya ba ni bcom ldan ’das kyi gsuṅ rab la ñan thos rnams lta ba mi mthun
pa med de | (2)gcig tu ’dus pas na mi mthun pa med ciṅ ’dus pa daṅ ldan pa źes bya |

sapratiśaraṇa źes bya ba sa ni bcas pa ’am yod pa la bya | pratiśaraṇa ni skyabs sam dpuṅ gñen
nam rten du ruṅ ba la bya ste | mu stegs can gyi chos lta bu khuṅs ṅan par ’byin pa ma
yin gyi | de bźin (3)gśegs pas gsuṅs pa yin pas na rten pa yod pa źes bya |

chinnaplotika źes bya ba chinna ni chad pa | plotika ni pluṅ gatau źes bya ste | ’gro ba ’am
chus ded ciṅ khyer ba lta bu’i tshig yin | spyir na ’khor bar skye źiṅ ’pho ba’i rgyu rgyu
ba bcad pa la bya ste rgyu ba bcad pa źes bya |

