de bźin gśegs pa’i stobs bcu la | daśa tathāgatabalaṃ źes pa de bźin (2) gśegs pa’i stobs bcu
yin te | de bźin gśegs pa’i ye śes sbrib pa med pas śes bya’i dṅos po gaṅ la yaṅ thogs pa
med de mkhyen pa ’di bcu’i mthu ñan thos la sogs pa gźan las ’phags pas na de bźin gśegs
pa’i stobs bcu źes bya |

sthānāsthānajñānbalan źes bya ba gnas daṅ gnas ma (3) yin pa mkhyen pa’i stobs yin te | gnas
ni legs par spyad pas ’bras bu yid du ’od ba ’grub pa daṅ | ñes par spyad pas ’bras bu yid
du mi ’oṅ ba smin par ’gyur ba la sogs pa la bya | gnas ma yin pa ni legs par spyad pa’i
’bras bu yid du mi ’oṅ bar gyur ba daṅ | ñes par spyad pa’i (4) ’bras bu yid du ’oṅ bar ’gyur
ba la bya ste | srid pa daṅ mi srid pa ma nor bar mkhyen pa’i stobs daṅ ldan pa’i phyir
gnas daṅ gnas ma yin pa mkhyen pa’i stobs źes bya |

karmmavipākajñānabalan źes bya ba las kyi rnam par smin pa mkhyen pa’i stobs yin te | bla na
med pa’i ye śes kyis ’das pa (5) daṅ | ma ’oṅs pa daṅ | da lta byuṅ ba’i las yaṅ dag par
blaṅs pa rnams kyi rnam par smin pa las kyi rgyu gaṅ gis | gnas gaṅ du ’bras bu smin pa mkhyen
pa’i stobs źes bya |

nānādhimuktijñānabalan źes bya ba mos pa sna tshogs mkhyen pa’i stobs yin te | zag ba daṅ bcas
pa daṅ | zag pa med pa daṅ (6) khams gsum la dga’ źiṅ mos pa rnam pa sna tshogs mkhyen
pas na mos pa sna tshogs mkhyen pa’i stobs źes bya |

nānādhātujñānabalan źes bya ba khams sna tshogs mkhyen pa’i stobs yin te | khams źes bya ba
ni sṅon gyi bag chags kyis grub pa’i bsam pa’i khams daṅ | kun nas ñon (7) moṅs pa’i khams
daṅ | rnam par byaṅ ba’i khams la sogs pa la bya ste | khams tha dad pa maṅ po’i raṅ daṅ
spyi’i mtshan ñid ma nor bar thugs su chud pas na khams sna tshogs mkhyen pa’i stobs źes bya
|

indriyaparāparajñānabalan źes bya ba dbaṅ po mchog daṅ mchog ma yin pa (136a1) mkhyen pa’i stobs
yin te | dad pa la sogs pa’i dbaṅ po rab daṅ | ’briṅ daṅ | tha ma’i rim pa daṅ rnam graṅs
ma lus par mkhyen pa’i dbaṅ po mchog daṅ mchog ma yin pa mkhyen pa’i stobs źes bya |

sarvatragāminīpratipanthabalan źes bya ba thams cad du ’gro ba’i (2) lam mkhyen pa’i stobs yin
te | ’gro ba lṅar skye ba’i lam daṅ | mya ṅan las ’das bar ’gro ba’i lam la sogs pa lam
mo cog chub par mkhyen pas thams cad du ’gro ba’i lam mkhyen ba’i stobs źes bya |

sarvadhyānavimokṣasamādhisamāpattisaṃkleśavyavadāna[vyutthāna]jñānabalan źes bya ba bsam (3)
gtan daṅ rnam par thar pa daṅ tiṅ ṅe ’dzin daṅ sñom par ’jug pa’i kun nas ñon moṅs ba daṅ
| rnam bar byaṅ ba daṅ ldaṅ pa thams cad mkhyen pa’i stobs yin te | bsam gtan daṅ po la sogs
pa bźi daṅ | rnam par thar ba brgyad daṅ | stoṅ pa ñid la sogs pa’i tiṅ ṅe ’dzin maṅ po
(4) daṅ | mthar gyis gnas pa’i sñoms par ’jug pa dgu la sogs pa la bya | kun nas ñon moṅs
pa ni lta ba daṅ dmigs pa rnam pa sna tshogs kyis ñon moṅs par gyur ba la bya | rnam par
byaṅ ba ni ’khor ba la chags pa med pa daṅ mi dmigs pa daṅ ldan pas rnam par dag pa la bya
|| (5) ldan pa ni lugs daṅ mthun pa ’am mi mthun pa daṅ thod rgal la sogs pa’i tshul gyis
ldan ba mkhyen pa la bya |

pūrvanivāsānusmṛtijñānabalan źes bya ba sṅon gyi gnas rjes su dran pa mkhyen ba’i stobs yin
te | bdag daṅ sems can thams cad kyi sṅon gyi tshe rabs graṅs med pa tshun chad gnas (6) gar
skyes pa daṅ | byad gzugs kyi rnam pa ci ’dra ba daṅ | mtshan ma daṅ rtags ci yod pa daṅ
las kyi rgyu cis skyes pa mkhyen pas na sṅon gyi gnas rjes su dran pa mkhyen pa’i stobs
źes bya |

cyutyupapattī jñānbalan źes bya ba śi ’pho daṅ skye ba mkhyen pa’i stobs yin te | lha’i spyan
gyis sems can (7) rnams gaṅ nas śi ’phos nas gaṅ du skyes ba ma lus bar gzigs pas na śi
’pho daṅ skye ba mkhyen pa’i stobs źes bya |

āśravakṣayajñānabalan źes bya ba zag bzad pa mkhyen pa’i stobs yin te | ’dod chags la sogs pa’i
ñon moṅs pa thams cad bag chags yan chad zad ciṅ byaṅ bar gzigs (136b1) pas na zag pa
zad pa mkhyen pa’i stobs źes bya |

