dgoṅs pa bźi la |catvāro abhiprāya źes pa dgoṅs pa bźi yin te chos kyi sku daṅ | tshogs la sogs
pa mñam pa la dgoṅs (4)te | ’das pa’i saṅs rgyas kyaṅ ṅa ñid yin źes bka’ stsal pa lta
bu mñam pa ñid la dgoṅs pa | de bźin gśegs pa’i mtshan thos pa tsam gyis bla na med pa yaṅ
dag par rdzogs pa’i byaṅ chub tu mṅon par rdzogs par ’tshaṅ rgya’o źes bya ba lta bu dus
gźan la dgoṅs pa daṅ | saṅs rgyas (5)gaṅgā’i kluṅ gi bye ma sñed la bsñen bkur byas na |
gdod theg pa chen po’i don khoṅ du chud do źes bya ba lta bu don gźan la dgoṅs pa daṅ | gaṅ
zag gcig la sṅar sbyin pa la sogs pa’i legs pa brjod la phyis smad pa lta bu gaṅ zag gi
bsam pa la dgoṅs pa’i miṅ yin te dgoṅs pa bźi źes bya |

