bsam gtan daṅ sñoms par ’jug pa la sogs pa’i miṅ la

dhyāna źes bya ba dhyai cintāyām źes (7)bya ste | sems pa la bya | mi rtag pa ’am stoṅ pa la
sogs pa lta bu gcig pa la bsam pa’i gtan pa bcas te bsgoms pas na bsam gtan źes bya |

anāgāmya źes bya ba nāsya āgāmya źes bya ba ni bsam gtan daṅ po la sñoms par ’jug pa’i sems
kyis khams gsum gyi ñon (146b1)moṅs pa thams cad spoṅ mi nus pa med pas na mi lcogs pa med
ba źes bya |

dhyānāntara źes bya ba dhyāna ni bsam gtan | antari bye brag gam khyad par te | bsam gtan daṅ
po rtog pa daṅ bcas dpyod pa daṅ bcas pa yin pa’i naṅ na | bsam gtan khyad par can ni rtog
pa ni med dpyod pa tsam du (2)zad de bye brag tu ’phags pas tshaṅs pa chen po’i go ’phaṅ
thob pa’i phyir bsam gtan khyad par can źes bya |

samantaka źes bya ba samantabhāvatvāt samantaka źes bya ste | samanta na ñe ba | bhāva ni ’byuṅ
ba’am gnas pa lta bu la bya ste | spyir na bsam gtan daṅ gzugs med pa’i sñoms par (3)’jug
pa la mñaṃ par gźag pa’i phyir sṅar nas śom pa’i sems kyi miṅ ste ñer bsṅogs źes bya’o
||

maula źes bya ba | mūle bhāvatvād maula źes bya ste | mūla rtsa ba ’am | gźi ’am dṅos | bhava
ni ’byuṅ ba ’am gnas pa ste don daṅ sbyar na | bsam gtan daṅ sñoms par (4)’jug pa dṅos la
bya bas dṅos gźi źes bya |

