gnod sbyin la sogs pa’i miṅ la |yakṣa źes bya ba vyāka(7)raṇa las yakṣa pūjāyām źes ’byuṅ ste
| kun gyis mchod ciṅ sbyin pa la bya | tshig gźin du draṅs na ya ka tsid kṣinnantā ta yakṣa
źes bya ste | ya ka tsi da ni su yaṅ ruṅ ba la bya | kṣinnanā tī ni gnod par byed pa la
bya ste | gñi ga’i don daṅ sbyar nas gnod sbyin du btags |

(2)garuḍa źes bya ba khyuṅ gi miṅ ste nam mkha’ ldiṅ źes bya | tārakṣa khyuṅ | suparṇa ’dab
bzaṅ | garuḍa ’dab chags źes bya | ’di rnams ma ’dom na thams cad nam mkha’ ldiṅ du gdags
|

kinnara źes bya ba dud ’gro rdzu ’phrul can gyi miṅ ste | byad gzugs mi daṅ yud kyis ’dra (3)bas
na mi ’am ci źes bya |

mahoraga źes bya ba mahā ni chen po | uraga ni ltos ’gro ba la bya ste | klu ’brug gi khams
su gtogs pa ste | sbrul chen po yin pas na lto ’phye chen po źes bya |

