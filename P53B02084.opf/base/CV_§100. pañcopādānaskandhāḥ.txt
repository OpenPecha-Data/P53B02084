phuṅ po daṅ khams daṅ skye mched la

rūpaskandha ni rūpaṇād rūpaṃ źes bya ste | lag pa daṅ dbyig pa la sogs pas gzugs śiṅ gnod par
byar ruṅ bas (3)na gzugs źes bya | skandha ni dus gsum gyi gzugs bzaṅ ṅan daṅ che phra yod
do cog gcig tu bsdus pa’i miṅ ste gzugs kyi phuṅ po źes bya |

vedanāskandha źes bya ba ni anubhavalakṣaṇavedanātmika źes bya ba ste | bde ba daṅ sdug bsṅal
la sogs pa’i tshor ba rnam pa (4)gsum myoṅ bar ma lus par gcig tu bsdus pa’i miṅ ste tshor
ba’i phuṅ po źes bya |

saṃjñāskandha ni nimittodgrahaṇa źes bya ste | gzugs la sogspadag la ’di ni dkar po’o || ’di
ni sṅon po’o || ’di ni bzaṅ ṅo || ’di ni ṅan no źes mtshan mar ’dzin pa’i dmigs yul daṅ |
de (5)ma thag pa’i rkyen la sogs pa’i ’du ba las śes pa ’byuṅ źiṅ ’di yin no sñam du mtshan
mar ’dzin pa la bya bas na sñam śes źes su yaṅ draṅ du ruṅ gis kyaṅ miṅ sṅar btags pa bźin
du ’du śes su btags |

saṃskāraskandha ni abhisaṃskāralakṣaṇa źes bya ste | sems pa la (6)sogs pa’i las kyis ’phaṅs
nas ’du byed phyi ma ’byuṅ źiṅ mṅon par ’du byed pa’i mtshan ñid yin pas na ’du byed kyi
phuṅ po źes bya |

vijñānaskandha ni prativijñapti źes bya ba ste | yul tha dad pa rnam pa sna tshogs śes pa mig
la sogs pa’i rnam par śes pa brgyad bsdus pa’i miṅ yin pas (7)na rnam par śes pa’i phuṅ
po źes bya |

