dharmmakāya źes bya ba chos kyi sku yin te | saṅs rgyas kyi sa daṅ sbyar na chos kyi dbyiṅs
rnam par dag pa daṅ | me loṅ lta bu’i ye śes ni de bźin ñid (7) kyi raṅ bźin te chos kyi sku
źes bya |

sambhogakāya źes bya ba loṅs spyod rdzogs pa’i sku yin te | mñam ba ñid kyi ye śes daṅ so sor
rtog pa’i ye śes gñis kyis chos kyi loṅs spyod daṅ skyid ba chen po ma lus pa myoṅ bar mdzad
ba rnam par snaṅ mdzad kyi skula bya ste | loṅs spyod rdzogs pa’i sku źes bya |

(135b1) nirmmāṇakāya źes bya ba sprul pa’i sku yin te | bya ba sgrub pa’i ye śes kyis sems can
so so cis ’dul ba bźin du thabs thabs su sku daṅ gsuṅ daṅ thugs sprul te | sna tshogs su
ston pa la bya bas na | sbrul pa’i sku źes bya |

