āyatana źes bya ba | (7)āyan tanvantīti āyatanatvaṃ źes bya ste | mig daṅ gzugs la sogs pa’i
skye mched kyi sgo nas rnam par śes pa skye źiṅ ’phel bas na skye mched ces bya |dhātu źes
bya ba dhātvartha gotrārtha źes bya ba ste khams daṅ rigs sam ’byuṅ khuṅs kun la yaṅ bya
mod kyi sṅon grags pa bźin du khams źes (153a1)btags |

dauṣṭhulya źes bya ba du ni smad pa’am ṅan pa | ṣṭhā gatinivṛttau źes bya ste gnas pa la bya
| la ni ādāna ste len ba’am ’dzin pa’o || (4)gcig tu na duṣṭu ni ñes pa ’am skyon gyi miṅ
la ni goṅ du bśad pa daṅ ’dra ste | spyir na ltuṅ ba daṅ sgrib pa’i miṅ ste gnas ṅan len
du btags |

anuśaya źes bya ba chos mṅon pa’i gźuṅ daṅ sbyar na ’phags pa’i ye śes ma thob kyi bar du sems
can gyi sems kyi rgyud la khyab par gnas (5)kyaṅ brtag dka’ ste phra ba daṅ | dmigs pa
daṅ mtshuṅs par ldan pas ñon moṅs pa ’phel źiṅ rgyas par byed pa daṅ | rgya mtsho’i bya gnam
la ’phur ba’i grib ma la chu srin sñeg pa’i miṅ ste phra rgyas źes bya | mdo sde pa ltar
na ñon moṅs pa mṅon du ma byuṅ ste | bag chags kyi tshul (6)du ñal ba ni anuśaya ste bag
la ñal źes bya | ñon moṅs pa mṅon du byuṅ ste laṅs pa’i miṅ ni parivyutthāna źes bya ste
| kun nas laṅs pa źes ’byuṅ bas chos mṅon pa’i skabs su ni phra rgyas źes gdags | mdo sde
ba’i skabs su bag la ñal źes gdags |

asaṃskṛta źes bya ba nam mkha’ la sogs pa rgyu daṅ rkyen las ma byuṅ ba’i miṅ ste ’dus ma byas
źes bya |

pratisaṃkhyānirodha źes bya ba | śes rab kyis ’phags pa’i bden pa bźi so sor brtags nas ñon
moṅs pa ’gags pa’i mya ṅan las ’das pa thob par ’gyur ba’i miṅ ste | so sor brtags pas ’gog
pa (7)źes bya |

apratisaṃkhyanirodha źes bya ba rkyen ma tshaṅ bas ’gog gi brtags pas mi ’gog pa ste | dper
na gzugs gcig la mig gi rnam par śes pa lhag par źen ciṅ dmigs pa’i skyes bu gzugs gźan la
dmigs pa’i mig gi rnam par śes pa daṅ | rna ba’i rnam par śes pa la (159b1)sogs pa de daṅ
dus gcig tu ’byuṅ ba’i yul dmigs su de ma thag pa’i rkyen med pas mi dmigs pa ’das zin pa
la ni dmigs su mi ruṅ bas na sems daṅ sems las byuṅ ba ma ’oṅs pa rnams skye ba la gtan gyi
gegs su gyur pa’i miṅ ste | so sor brtags pa ma yin pas ’gog pa (2)źes bya |

saṃskṛta źes bya ba samvetya sambhuya hetupratyayai kṛta źes bya ba rgyu daṅ rkyen rnams tshogs
śiṅ ’dus pas byas pa’i chos thams cad kyi miṅ yin te ’dus byas źes bya |

sāsrava źes bya ba sa(3)ha āsravena varttata źes bya ba ste | srid pa’i rtse mo man chad mtshams
med pa’i sems can dmyal ba yan chad rma’i sgo drug nas ’dod chags la sogs pa’i ñon moṅs
pa ’byuṅ ba’i miṅ ste zag pa daṅ bcas pa źes bya |

anāsrava źes bya ba ’dus ma byas gsum daṅ lam gyi bden pa ñon moṅs pa med (4)pas na zag pa med
pa źes bya |

