’dod pa’i khams kyi gnas kyi miṅ la |

bhauma źes bya ba bhaumau bhauma źes bya ste | sa la (6)brten pa’i gnod sbyin gyi miṅ ste sa
bla źes bya |

antarikṣavāsi źes bya ba antarikṣa bar snaṅ la bya | vāsa gnas pa la bya ste | ñi zla la sogs
pa rgyal po chen po bźi’i ris su gtogs pa kha cig nam mkha’ la rgyu ba ltar snaṅ bas na
bar snaṅ la gnas pa źes bya ste |

caturmahārājakāyika (7)źes bya ba ca tu ra ni bźi | mahārāja ni rgyal po chen po | kāya ni tshogs
pa ’am gnas sam ris la bya | ika ni tshig goṅ ma’i rkyen du sbyar ba yin te | spyir
na ris den spyod ciṅ gnas pa la bya ste | rgyal po chen po bźis ris su gtogs pa lag na gźoṅ
thogs daṅ | phreṅ thogs daṅ | (157b1)rtag tu myos daṅ | rgyal po chen po bźi’i ’khor daṅ
’di bźi la bya ste | tshig spyir bsdus na rgyal chen bźi’i ris źes bya |

trayastriṅśa źes bya ba traya ni gsum | triṅśa ni sum cu ste | ’jig rten gyi gtsug lag las ni
mtho ris ri rab kyi steṅ na lha’i gtso bo sum cu rtsa gsum bźugs te | drag (2)po bcu gcig
daṅ | ñi ma bcu gñis daṅ | nor lha brgyad daṅ | tha skar gyi bu gñis daṅ sum cu rtsa gsum
bźugs pas na sum cu rtsa gsum pa źes bya | chos mṅon pa las ni sum cu rtsa gsum pa’i lha’i
gnas na g-yas g-yon gñis kyi gral du ñe ba’i dbaṅ po bcu drug bcu drug (3)seṅ ge’i khri
la bźugs pa daṅ | guṅ na lha’i dbaṅ po brgya byin seṅ ge’i khri la bźugs te spyir na lha’i
gtso bo sum cu rtsa gsum bźugs pa las btags te źes ’byuṅ | sgra bźin du sum cu rtsa gsum
pa źes bya |

yāma źes bya ba a su ra bi bha dbha ya ya ta a pa ya ta źes bya (4)ba ste | sum cu rtsa gsum
pa’i ris man chad na lha ma yin gyis ’thab pa’i ’jigs pa daṅ ma bral la | ’di yan chad ni
lha ma yin daṅ ’thab pa’i ’jigs pa las ’das te bral bas ’thab bral źes btags te | bsod nams
kyis phyin pa daṅ | mel tshe thun re re la (5)skoms śiṅ skul ba skad ’byuṅ ba daṅ | sṅon
mtshe ma daṅ zuṅ ma źes btags pa ni yi ge gźuṅ daṅ sbyar na gtan tshigs mi che bar ’gyur
te mi btsan par byas so ||

tuṣita źes bya ba tuṣa ni pritau źes bya ba dga’ ba | ita ni prāpta ste ’thob pa’am ldan pa
ste | chos kyi dga’ (6)ba daṅ bde ba lhag par che bas na dga’ ldan źes bya |

nirmāṇarati źes bya ba svayan nirmāṇakāman paribhuñjata źes bya ste | raṅ gis gzugs daṅ | sgra
daṅ | dri daṅ | ro daṅ | reg bya rnams ci dga’ bar sbrul nas ’dod pa’i yon tan rnams la
spyod pas na ’phrul dga’ źes bya |

para(7)nirmitavaśavarti źes bya ba paranirmitā bhoganavaśe na vartayituṃ śīla źes bya ste |
gźan gyis ’dod pa’i loṅs spyod sprul pa rnams la phan tshun spyod par dbaṅ byed pas na gźan
’phrul dbaṅ byed ces bya |

