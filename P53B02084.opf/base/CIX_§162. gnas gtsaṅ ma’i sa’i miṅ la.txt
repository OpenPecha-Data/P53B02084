gnas gtsaṅ ma’i lha’i miṅ la |śubdha(3)vāsa źes bya ba ’phags pa’i lam gyi chus sems kyi ñon
moṅs pa’i dri ma bkrus pas phyir mi ’oṅ ba la sogs pa sems can dag pa śa stag gnas te | so
so’i skye bo daṅ ma ’dres pas na gnas gtsaṅ ma źes bya |

abṛha źes bya ba gnas gtsaṅ ma ris lṅa yod pa’i naṅ na tha ma yin pas na (4)mi che ba źes bya
|

atāpa źes bya ba lha’i ris ’dir skyes pa rnams bsam pa dge ba’i phyir sa ’og mar skyes pa rnams
kyis zil gyis mi gnon pa daṅ | sa goṅ ma ma thob kyaṅ mi dga’ ba med pa daṅ | ñon moṅs
pa’i gduṅ ba chen po med pas mi gduṅ ba źes bya ba daṅ |

sudṛśa źes bya (5)ba lha’i ris ’dir skyes pa rnams rab tu źi ba’i khyad par daṅ ldan pa’i phyir
mig sṅar mdzes śiṅ bzaṅ bas na gya nom snaṅ źes bya |

sudarśana źes bya ba lha’i ris ’dir skyes pa rnams zag pa daṅ bcas pa daṅ | zag pa med pa’i
tiṅ ṅe ’dzin spel mar bsgoms pa’i sgrib pa lhag ma cuṅ zad (6)cig lus su zad de | mthoṅ ba
śin tu rnam par dag ciṅ mthoṅ bas na bzaṅ ba’i phyir śin tu mthoṅ ba źes bya |

akaniṣṭha źes bya ba a ni ma yin pa | kaniṣṭha ni ’og ma la bya | spyir na gzugs kyi khams kyi
daṅ po ste | goṅ na gźan med pas ’og min źes bya | yaṅ mdo sṅa kha cig gi (7)naṅ nas aghaniṣṭha
źes ’byuṅ ste | a gha ni rdul phra mo bsags pa | niṣṭha ni mthar thug pa ste | gzugs
kyi khams kyi ya thog yin pas bsags pa’i mtha’ źes kyaṅ bya ste skabs daṅ sbyar źiṅ gdags
|

mahāmaheśvarāyatana źes bya ba ’og min gyi phyogs kyi gnas źig na byaṅ chub (159a1)sems dpa’
dbaṅ phyug chen po’i naṅ na rnam par snaṅ mdzad chen po bźugs te | chos kyi loṅs spyod rdzogs
pa bsten źiṅ myoṅ bar gyur pa’i gnas yin pas na dbaṅ phyug chen po che ba’i gnas źes
bya |

