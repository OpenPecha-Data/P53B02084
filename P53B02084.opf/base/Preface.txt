| namo buddhāya | bam po daṅ po |

rta’i lo la btsan po khri lde sroṅ btsan pho braṅ skyi’i ’on caṅ rdo na bźugs | stod smad kyi
dmag rñiṅ rjed daṅ rkun chen btul | gar log gi pho ñas phyag btsal | blon chen po źaṅ khri
zur ram (2) śag daṅ | man rje lha lod1 la sogs pas rgya las mnaṅs maṅ po bcad de | rṅa
daṅ ba laṅ phal mo che phyag tu phul | źaṅ blon man chad so sor bya dga’ stsal ba’i lan la
|

ñi ’og gi mkhan po ācārya jinamitra daṅ | surendrabodhi daṅ | śīlendrabodhi daṅ | dānaśīla daṅ
| bodhimitra daṅ | bod (3) kyi mkhan po ratnarakṣita daṅ | dharmmatāśīla daṅ | lo tsā ba
mkhas par chud pa jñānasena daṅ | jayarakṣita daṅ | mañjuśrīvarmma daṅ | ratnendraśīla la
sogs pas theg pa che chuṅ las ’byuṅ ba’i rgya gar gyi skad las bod kyi skad du bsgyur źiṅ
miṅ du btags pa rnams dkar chag tu bris te |

nam du (4) yaṅ gźuṅ lugs de las mi bsgyur źiṅ kun gyis bslab du ruṅ bar gyis śig ces bka’ stsal
nas |

sṅon lha sras yab kyi riṅ la | ācāryabodhisatva daṅ | ye śes dbaṅ po daṅ | źaṅ rgyal ñen ña
bzaṅ daṅ | blon khri gźer saṅ śi daṅ | lo tsā ba jñānadevakoṣa daṅ | lce khyi ’brug (5) daṅ
| bram ze ananta la sogs pas chos kyi skad bod la ma grags pa las miṅ du btags pa maṅ dag
cig mchis pa’i naṅ nas kha cig chos kyi gźuṅ daṅ | vyākaraṇa’i lugs daṅ mi mthun te | mi
bcos su mi ruṅ ba rnams kyaṅ bcos |

skad kyi miṅ gces so ’tshal gyis kyaṅ (6) bsnan nas theg pa che chuṅ gi gźuṅ las ji ltar ’byuṅ
ba daṅ | gna’i mkhan po chen po nāgārjuna daṅ | vasubandhu la sogs pas ji ltar bśad pa
daṅ | vyākaraṇa’i sgra’i lugs las ji skad du ’dren pa daṅ yaṅ bstun te | ’jal dka’ ba rnams
kyaṅ tshig so sor phral nas gtan (7) tshigs kyis bśad de gźuṅ du bris |

skad rkyaṅ pa bśad mi ’tshal ba sgra bźin du bsgyur bar rigs pa rnams kyaṅ sgra btsan par bgyis
te miṅ du btags |

skad kha cig don bźin du gdags par rigs pa rnams kyaṅ don btsan par bgyis te miṅ du btags nas
|

btsan po’i spyan (132a1) sṅar bande chen po dpal gyi yon tan daṅ | bande chen po tiṅ ṅe ’dzin
la sogs pa yaṅ ’tshogs te | rje blon gdan ’dzom pa la źus nas dharmma bsgyur ba’i thabs
daṅ | rgya gar gyi skad la bod kyi skad du miṅ btags pa rnams gtan la phab ste | bkas bcad
pa |

dam pa’i chos bsgyur ba’i (2) lugs ni don daṅ yaṅ mi ’gal la bod skad yaṅ gar bde bar gyis śig
|

dharmma bsgyur ba la rgya gar gyi skad kyi go rims las mi bsnor bar bod kyi skad du bsgyur na
don daṅ tshig tu ’brel źiṅ bde na ma bsnor bar sgyur cig

bsnor na bde źiṅ go ba bskyed pa cig yod na | tshigs bcad la ni rtsa ba bźi (3) pa’am | drug
pa ’aṅ ruṅ ste | tshigs su bcad pa gcig gi naṅ na gaṅ bde ba2 bsnor źiṅ sgyur cig |

rkyaṅ pa la ni don gaṅ sñegs pa3 yan chad kyi tshig daṅ don gñis ka la gar bde bar bsnor źiṅ
sgyur cig |

skad gcig la miṅ du mar ’dren pa ni ltag ’og daṅ bstun la gar sñegs pa bźin du miṅ (4) thogs
śig |

gautamya lta bu gau’i sgra las tshig daṅ | phyogs daṅ | sa daṅ | ’od daṅ | rdo rje daṅ | ba
laṅ daṅ | mtho ris la sogs pa rnam pa du mar sñegs pa daṅ | kauśika lta bu’i rtsva kuśa thogs
pa daṅ | mkhas pa daṅ | padma la dga’ ba daṅ | ’ug pa daṅ | mdzod ldan la sogs pa’i sgra’i
(5) lugs las draṅs śiṅ bsgyur na sna graṅs maṅ po źig tu sñegs la |

bsgyur ba rnams4 gcig gi naṅ du ni sna graṅs de kun ’dur yaṅ mi btub ste | gcig tu chad par
byar yaṅ

gtan tshigs chen po med pa rnams ni mi bsgyur bar rgya gar skad so na źog cig |

gar yaṅ draṅ du ruṅ ba’i tshig byuṅ na | phyogs (6) gcig tu chad par mi bsgyur bar spyir sñegs
su ruṅ bar gyis śig |

yul daṅ | sems can daṅ | me tog daṅ | rtsi śiṅ la sogs pa’i miṅ bsgyur na yid gol źiṅ tshig
mi bde ba daṅ | ’ol phyir bsgyur du ruṅ ba don du de ltar yin nam ma yin gtol med pa rnams
la | mgo la yul źe ’am | me tog (7) ces pa la sogs pa gaṅ la bya ba’i miṅ gcig bla thabs
su snon la rgya gar skad so na źog cig |

graṅs la rgya gar skad bźin du bsgyur na dge sloṅ brgya phrag phyed daṅ bcu gsuṃ źes ’byuṅ ba
la sogs pa ni stoṅ ñis brgya lṅa bcu źes tha mal par bod kyi skad bźin bsgyur na don daṅ
yaṅ mi ’gal ba bod kyi skad (132b1) la yaṅ bde bas graṅs bsdom du ruṅ ba rnams bod skad kyi
lugs bźin du thogs śig |

pari daṅ | sam daṅ | upa lta bu la sogs te | tshig gi phrad daṅ rgyan lta bur ’byuṅ ba rnams
bsgyur na don daṅ mthun źiṅ ’byor ba’i thabs ni | yoṅs su źe ’am | yaṅ dag pa źe ’am | ñe
ba źes sgra bźin (2) du sgyur cig | don lhag par sñegs pa med pa rnams ni tshig gi lhad kyis
bsnan mi dgos kyis don bźin du thogs śig |

rnam graṅs su gtogs pa’i tshig rnams ni ma ’doms na miṅ gaṅ bod skad du spyir grags śiṅ tshig
tu gar bde bar gdags so || ’doms na so sor btags pa bźin (3) du thogs śig |

saṅs rgyas daṅ byaṅ chub sems dpa’ daṅ ñan thos la sogs pa źe sa5 daṅ sko loṅ gi tshig gi rim
pa ni saṅs rgyas la źe sa’i tshig tu bsgyur |

gźan la tshig ’briṅ po man tshad tsam du byas te6 | sṅon lha sras yab kyi spyan sṅar mkhan po
daṅ lo tsā ba mkhas pa ’tshogs pas | dharmma dkon mchog (4) sprin daṅ | laṅkar gśegs pa
bsgyur te | gtan la phab pa’i lugs bźin du sgyur cig |

skad kyi lugs ’di ltar bkas bcad pa las so so nas su yaṅ ’chos śiṅ ’og tu miṅ gsar du ’dogs
su mi gnaṅ gis | bsgyur ba daṅ ’chad pa’i grva so so nas skad gsar du miṅ gdags dgos pa źig
yod (5) na yaṅ | so so’i grva grvar miṅ chad par ma gdags par chos kyi gźuṅ daṅ sgra’i lugs
las ji skad du ’byuṅ ba’i gtan tshigs daṅ | chos la ji skad du gdags pa dpyad de | pho
braṅ du bcom ldan ’das kyi riṅ lugs kyi ’dun sa daṅ | dharmma źu chen ’tshal ba’i grvar phul
la | sñan du źus te bkas bcad (6) nas skad kyi dkar chag gi dkyus su bsnan no ||

gsaṅ sṅags kyi rgyud rnams gźuṅ gis gsaṅ bar bya ba yin te | snod du ma gyur pa rnams la bśad
ciṅ bstan du yaṅ mi ruṅ la | bar du bsgyur źiṅ spyod du gnaṅ gis kyaṅ | ldem po dag tu bśad
pa ma khrol nas sgra ji bźin du ’dzin ciṅ log par spyod pa (7) dag kyaṅ byuṅ | sṅags kyi
rgyud kyi naṅ nas thu źiṅ bod skad du bsgyur ba dag kyaṅ byuṅ źes gdags kyi | phyin chad
gzuṅs sṅags daṅ rgyud bla nas bka’ stsal te | sgyur du bcug pa ma gtogs pa | sṅags kyi rgyud
daṅ | sṅags kyi tshig thu źiṅ bsgyur du mi gnaṅ ṅo ||

skad kyi miṅ sṅon gtan la ma phab pa (133a1) daṅ miṅ du ma thogs pa las theg pa che chuṅ gi
gźuṅ daṅ sgra’i gźuṅ las ’byuṅ ba daṅ sbyar te bśad pa’i daṅ po’o ||

