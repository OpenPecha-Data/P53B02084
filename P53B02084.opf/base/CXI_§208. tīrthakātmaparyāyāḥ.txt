(6)mu stegs can gyis bdag tu brjod pa’i rnam graṅs la |

ātma ni paramātma la źes bya ste | bdag ces bya ba lus gtso bo’i phuṅ po ’di bor nas phuṅ po
gźan len ciṅ dṅos po rtag la phuṅ po gźan ’dor ba ni sbrul gyi pags pa brjes pa daṅ ’dra
bar ’dor te | ṅa daṅ ṅa yir ’dzin pa’i (7)gźi yin pas na bdag ces bya |

satva ni mu stegs can gyi sa bdag tu brtags pa’i bye brag yin te sems la bdag yin par ’dzin
ciṅ sems kyi rgyud la mi ’chad par ’dod pas na sems can źes bya |

jīvani ji srid du lus ’tsho ba de srid du srog ces bya ba’i bdag de lus la gnas | lus (156a1)śi
nas rdza bcag pa’i bye’u daṅ ’dra bar ’byuṅ ste ’gro bas na srog ’dzin pa’i miṅ ste srog
ces bya |

jantu jayata iti jantu źes bya ste | bdag tshe rabs kun du skye źiṅ ’byuṅ bas na skye ba źes
bya |

poṣa ni lus daṅ ’gro ba’i rgyud bdag ’dis gsos śiṅ bskyed de yod par byas (2)pas na gso ba źes
bya |

puruṣa ni skyes bu mgo stoṅ yod pa źig rig byed kyi sgra ’don źiṅ brjod pa źig yod pa skad ’byuṅ
ba daṅ | skyes bu rtsal daṅ ldan pa źig khod na yod par ’dod pa la bya bas na skyes bu
źes bya |

puṃgala ni punaḥ punar gatiṣu liyata iti źes bya ste | yaṅ daṅ yaṅ lha daṅ mi (3)la sogs pa’i
rgyud du skye źiṅ sbyor bas na yaṅ sbyor ba źes kyaṅ bya | puryate gal te tse pa puṃgala
źes kyaṅ bya ste | skyes nas dar gyi bar du ni gaṅ | dar yol nas śi ba’i bar du ni zag pa
la yaṅ bya ste | tshig ’di gñis kar yaṅ draṅ du ruṅ gis kyaṅ sṅan chad miṅ du btags te grags
pa bźin (4)du bźag nas gaṅ zag ces btags |

manuja ni manor jātattvād ces bya ste | skye dgu’i bdag po śed ces bya ba las byuṅ bas na śed
las skyes źes bya |

mānava ni manor apatyaṃ źes bya ste | mu stegs can gyi gźuṅ gis skye dgu’i bdag po ’jig rten
thams cad bskyed pa de las byuṅ (5)ba la bya | bod la yaṅ śed kyis kyaṅ bskal | śed kyis
tshe bskal te byed pa’i mkhan po śed kyis byas pa skad du byuṅ bas na śed bur btags |

kāraka ni mu stegs kyi gźuṅ las skye ba daṅ ’jig pa la sogs pa thams cad bdag rtag pas byas
par ’dod pas na byed pa po źes bya |

kāravartika ni (6)bdag ces bya ba rtag pa des dge ba daṅ mi dge ba’i las kun byed du ’dzud pas
na byed du ’jug pa po źes bya |

vedaka ni las dge ba daṅ mi dge ba’i ’bras bu myoṅ bar byed pas na tshor ba po źes bya |

janaka ni bdag gtso bor gyur te dbaṅ po daṅ yid daṅ yul du phrad pa las śes par ’gyur bar bśad
(7)pas na śes pa po źes bya |

paśyaka ni gzugs la sogs pa’i phyi rol gyi yul thams cad mthoṅ ba yaṅ bdag ces bya ba’i mthu
yin pas na mthoṅ ba po źes bya |

utthāpaka ni phuṅ po sloṅ źiṅ skyed pas na sloṅ ba po źes bya |

samutthāpaka źes bya ba saṃ ni samantate kun źes bya | utthāpaka ni tshig (156b1)lhag tu smos
pa daṅ sbyar te phuṅ po daṅ skye mched la sogs pa kun skyed pas na kun nas sloṅ ba po źes
bya |

