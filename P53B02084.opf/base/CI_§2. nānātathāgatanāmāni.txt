de (134b1) bźin gśegs pa so so’i mtshan la |

viśvabhug źes bya ba | viśva ni thams cad | bhuja pālanābhyavaharayo źes ’byuṅ ste | loṅs par
kun la spyod pa ’am sems can thams cad skyob pa la bya ste | skabs ’dir saṅs rgyas kyi mtshan
yin pas na thams cad skyob ces btags |

krakucchunda ces (2) bya ba | kra ni krama ste ’khor ba | kucchunda ni | taṃ kuṅsayati źes bya
ste | ’khor ba ’joms pa ’am | sel ba la bya ste | ’khor ba ’jig ces bya | yaṅ yi ge kha
cig gi naṅ nas krakucchunda ces kyaṅ ’byuṅ ste | kutsitachando | atikrando smād iti źes bya
ste | saṅs rgyas kyi chos bstan ciṅ bśad pas mi dge ba (3) daṅ log pa la dad pa bsal źiṅ
med par byas pa’i mtshan te | log dad sel źes bya |

kāśyapa źes bya ba | kaśa ghāte źes bya ste | chad pas bcad pa ’am gnod par bya ba’i rigs pa
yin | pa ni pāla ni skyob pa’am skyoṅ ba’i draṅ sroṅ gi rigs su skyes pa la bya ste | chad
pas bcad ciṅ gnod par bya ba (4) las skyob pas na gnod skyob ces kyaṅ bya | yaṅ rnam pa
gcig tu na | kāśṛ dīpatau źes kyaṅ bya ste | skal ba yod pa’i sems can chos bśad pa’i ’od
kyis snaṅ bar bya ba’i rigs ba rnams gcig tu na kā śya dī pa to źes kyaṅ bya ste | skal pa
yod pa’i sems can chos bśad pa’i ’od kyis snaṅ bar bya ba’i (5) rigs pa rnams sruṅ źiṅ skyob
pas na ’od sruṅs źes kyaṅ byar ruṅ ste | sṅan chad miṅ du btags te grags pa bźin du ’od
sruṅs źes btags |

