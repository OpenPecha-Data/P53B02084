bsod nams bya ba’i yon tan la |puṇya źes bya ba puṇyakarmma ni śubha źes ’byuṅ ste | dge ba’i
las la bya | yaṅ rnam pa (5)gcig tu na puṇati pavitṛkaroti źes bya ste | sdig pa sbyoṅ źiṅ
gtsaṅ mar byed pa la yaṅ bya | dṅos su na gźan la phan źiṅ bsod pas gsos śiṅ bsnams pa’i
miṅ ste bsod nams su btags |

dānamayapuṇyakriyavastu źes bya ba dāna ni nor rdzas la sogs pa sbyin pa la | (6)maya ni raṅ
bźin nam de’i rgyu las byuṅ ba lta bu la bya | puṇyamayakriyāvastu ni bsod nams bya ba’i
dṅos gźi yin pa’am | dṅos po ste sbyin pa las byuṅ ba’i bsod nams bya ba’i dṅos po źes bya
|

śīlamayapuṇyakriyavastu źes bya ba śīla ni tshul khrims te bslab pa lṅa la sogs (7)pa sruṅ ba
la bya | tshig gi mjug gźan ni sbyin pa’i skabs nas ’byuṅ ba daṅ ’dra bar bśad de | tshul
khrims las byuṅ ba’i bsod nams bya ba’i dṅos po źes bya |

bhāvanamayapuṇyakriyavastu źes bya ba bhāvana ni sgom pa ste | byams pa la sogs pa’i tshad med
pa daṅ bsam gtan (153b1)sgom pa la bya | tshig gi mjug gźan ni bsod nams bya ba’i dṅos
po goṅ ma gñis daṅ ’dra ste bsgoms pa las byuṅ ba’i bsod nams bya ba’i dṅos po źes bya |

guṇya źes bya ba guṇyante ābhyasyante śreyo rthibhi źes bya ste | legs pa ’dod pa rnams kyis
sgom źiṅ sbyaṅs pa la bya | (2)dṅos su na stobs daṅ mi ’jigs pa la sogs pa yon tan gyi miṅ
ste don btsan par byas nas yon tan du btags |

