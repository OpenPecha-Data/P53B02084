dam pa’i chos kyi miṅ gi rnam graṅs la |

sūtra źes bya ba arthasucanād sūtra źes bya ste | saṅs rgyas kyis bśad pa’aṅ ruṅ saṅs rgyas
kyis gnaṅ ste ñan thos kyis bśad pa yaṅ ruṅ | don mdo tsam du ston źiṅ smos pas na (2)mdo’i
sde źes bya |

geyaṃ źes bya ba gai kai śabda źes bya ste | mdo sde bśad pa’i don dbyaṅs kyis brjod pas na
dbyaṅs kyis bsñad pa źes bya | yaṅ rnam pa gcig tu na gātavyād geya źes bya ste | mdo sde
las ’byuṅ ba’i tshig ñid gzu bor ma gsuṅs te draṅ ba’i don du gsuṅs (3)pa la | da duṅ bśad
ciṅ śes par bya ba gźan yod pas na brtag par bya bar yaṅ draṅ du ni ruṅ mod kyis dbyaṅs kyis
bsñad par ñe bas na dbyaṅs kyis bsñad pa’i sde źes bya |

vyākaraṇa źes bya ba byaṅ chub sems dpa’ daṅ | ñan thos la sogs pa ’das pa daṅ ma ’oṅs pa daṅ
da (4)ltar gyi cir gyur pa daṅ ’gyur ba la sogs pa gźan gyis mi rtogs pa bye brag tu luṅ
ston pas na luṅ du bstan pa’i sde źes bya |

gāthā źes bya ba ni tshigs su bcad pa rtsa ba gñis pa daṅ | gsum pa daṅ | bźi pa daṅ | lṅa pa
daṅ | drug par sbyar te bśad pas na tshigs su bcad (5)pa’i sde źes bya |

udāna źes bya ba a serya dha na u dāna źes bya ste | gaṅ zag ’ga’ źig gi phyir bśad pa ma yin
gyi | saṅs rgyas kyi bstan pa yun riṅ du gźag pa’i phyir gźan gyis ma bskul ma gsol bar
ched du brjod ciṅ gsuṅs pa la bya ste | dper na phyi dro’i dus kyi (6)tshe bcom ldan ’das
naṅ du yaṅ dag ’jog las bźeṅs te gdan la bźugs nas dge sloṅ gi dge ’dun rnams la ched du brjod
pa ’di ched du brjod do źes mdo las gsuṅs pa lta bu ste ched du brjod pa’i sde źes bya
|

nidānan źes bya ba ni mdo sde daṅ ’dul ba la sogs pa thog ma (7)ji las gleṅs te bśad pa daṅ
| gźi ’di daṅ skabs ’di daṅ byuṅ ba ’di’i tshe bslab pa bcas pa lta bu la bya ste | gleṅ gźi’i
sde źes bya |

avadāna źes bya ba | yatrāvagamartham anyasyādānaṃ dṛṣṭāntavistārasya źes bya ste | chos ñan
pa rnams kyis go źiṅ rtogs par bya ba’i phyir (143a1)sṅon btags par byuṅ ba gźan las draṅs
te | dpe rgyas par bstan pas na rtogs pa brjod pa’i sde źes bya |

itivṛttaka źes bya ba ni iti ni evaṃ ste de lta bu | vṛttakaṃ źes bya ba ni byuṅ ba’am ’byuṅ
’gyur la bya ste | sṅon byuṅ ba’i gtam bzlas śiṅ bśad (2)pa yin pas na de lta bu byuṅ ba’i
sde źes bya |

jātaka źes bya ba ni bcom ldan ’das sṅon byaṅ chub sems dpa’i spyad pa spyod pa’i tshe gaṅ daṅ
gaṅ du skyes pa daṅ | dka’ ba ci dad ci mdzad pa bśad pa yin pas skyes pa’i rabs kyi sde
źes bya |

vaipulya źes bya ba ni vipulyasya bhāva vai(3)pulya źes bya ste | śin tu rgyas par bśad pas
sam | mdo sde rgya chen po’i naṅ nas sa daṅ pha rol tu phyin pa la sogs pa śin tu rgya che
źiṅ yaṅs par bśad pa yin pas na śin tu rgyas pa’i sde źes bya |

adbhuta dharmma źes bya ba ni saṅs rgyas daṅ byaṅ chub sems dpa’ (4)daṅ ñan thos rnams kyi mkhyen
pa daṅ rdzu ’phrul daṅ byin gyis rlabs ṅo mtshar rmad du byuṅ ba bśad pa yin pas na
rmad du byuṅ ba’i chos kyi sde źes bya |

upadeśa źes bya ba ni mdo sde’i don de kho na ñid mthoṅ ba gźan gyis źib mor bśad ciṅ gtan la
bab pa rjes su mthun pa’i (5)chos bśad pa’i ma mo lta bu chos mṅon pa la bya bas na gtan
la phab pa’i sde źes bya |

